---
aliases:
  - /2015/09/koniec-odpoczynku
authorlink: http://ksmigiel.com
authorname: "Krzysztof Śmigiel"
date: 2015-09-09T10:26:38+02:00
description: "Czyli rok dev-owy czas zacząć!"
excerpt: "\"Oficjalne\" wakacje skończyły się już grubo ponad tydzień temu, a ja ciągle zwlekałem z napisaniem kolejnego posta. Od ostatniego wpisu minęło parę miesięcy i choć nawet nie wiem kiedy ten czas zleciał, to wcale nie znaczy, że nic się w tym okresie nie wydarzyło."
title: "Koniec odpoczynku"
tags: ["blog"]
---

"Oficjalne" wakacje skończyły się już grubo ponad tydzień temu, a ja ciągle zwlekałem z napisaniem kolejnego posta. Od ostatniego wpisu minęło parę miesięcy i choć nawet nie wiem kiedy ten czas zleciał, to wcale nie znaczy, że nic się w tym okresie nie wydarzyło. Zanim jednak przejdę do konkretów: **Maćkowi Aniserowiczowi** należą się szczere podziękowania, bo jego ostatni [post][1] skutecznie zmotywował mnie do "pobudki".

## Nowa praca
Jak to w karierze programisty bywa, zmiana pracodawcy nie jest niczym zaskakującym. Ta "prostota" widziana z zewnątrz w rzeczywistości jest trochę bardziej skomplikowana. Nowe środowisko, ludzie, projekt, szefostwo - wystarczająco, aby się trochę postresować. W moim przypadku nawet nie zdążyłem. Trafiłem do świetnego zespołu w kapitalnej [firmie][2], która zrobiła wszystko, aby adaptacja przebiegła bezproblemowo. Jestem bardzo zadowolony z tego ruchu.

## Nowy sprzęt
[DevTalk][3] przerósł moje oczekiwania. Gdy zaczynałem współpracę z Maćkiem nie wiedziałem, że ta inicjatywa tak dobrze przyjmie się w środowisku programistycznym. Dla mnie jest to też kompromis pomiędzy pasją programowania a muzyką, która towarzyszy mi praktycznie przez całe życie. Czas spędzony przy edycji każdego z odcinków to kapitalna inwestycja w rozwój (mój skill z edycji audio wzrósł 100x, a niektóre fragmenty z nagrania mógłbym recytować - nie raz słuchałem po kilka, kilkanaście razy, żeby brzmiało jak miód na uszy).

Teraz będzie brzmieć jeszcze lepiej! Moje domowe studyjko zostało wyposażone w nowy sprzęt: profesjonalne monitory odsłuchowe i interfejs audio. W następnym poście zrobię "making of" pierwszego sezonu, więc będziecie mieli możliwość podpatrzenia w jaki sposób i przy użyciu jakiego sprzętu pracuję :)

## Nowe wyzwania?
W głowie masa pomysłów na posty, pet-projecty. Chciałbym też poudzielać się w projektach open-source. Oby mi tylko na wszystko starczyło czasu. :)

---

1. http://www.maciejaniserowicz.com/2015/09/01/nowe-rozdanie/
2. http://www.mediusflow.com/en
3. http://devtalk.pl/


[1]: http://www.maciejaniserowicz.com/2015/09/01/nowe-rozdanie/
[2]: http://www.mediusflow.com/en
[3]: http://devtalk.pl/
